Lucubrationes Syro-Graecae. 367

quidem versionum Sergianarum notitiam nullam habuerit, sed quod
ab Honaino quaedam retractatae esse perhibebantur, temere colle-
gerit mediocris omnes artis fuisse, quaeque perpolientis et emendantis
manum flagitarent. Honainum vero longe alio atque prava corri-
gendi consilio versiones Sergianas attigisse infra demonstrabo.

Iuvenem Sergium Alexandriae studiis vacavisse gravis-
simus auctor est Pseudo—Zacharias, confirmata deinde aetate Resa-
’inae archiatria esse functum inter omnes fere, qui nobis exa-
minandi erant, scriptores convenit. Etiam sacerdotali dignitate
virum ornatum fuisse e titulis librorum ab ipso conscriptorum ⁷3)
qui aetatem tulerunt, apparet, colligi vel inde poterat, quod Pseudo-
Zacharias orationem ab eo de fide habitam laudat.

Quas vero iu controversiis, quae ad dogmata Christia-
nae religionis spectabant, partes Sergius secutus sit ex aucto-
rum quam maxime dissentientium testimoniis non facile videtur elici
posse. Sed primum quod in indicem scriptorum Nestorianorum ab
Ebediesuo receptus est, eo de fide viri plane nihil efficitur, si qui-
dem in eundem indicem Ebediesuus etiam Iacobum Edessenum Mono-
physitarum inter Syros facile principem recepit, quod tanta erat
episcopi doctissimi auctoritas, ut etiam Nestoriani scripta eius lecti-
tarent. Quod Iacobitam Sergium Barhebraeus appellat, eum recen-
tius sectae nomen ad vetustiora tempora transtulisse nemo non videt.
Monophysitarum autem opinionibus primo quidem Sergium favisse
aeque atque Barhebraeus auctor est Pseudo-Zacharias.⁷4) Contra
sub finem vitae tantum non totus a partibus Chalcedonensium stabat.
Si verum video, sic fere res habebat. Moderatus initio Sergius erat
Severi Monophysitae sectator, sed liberius et humanius sentiebat
quam, qui controversiis captuosis adeo et sterilibus multum virium
impertiret. Litteris et arti medicae deditus id solum agebat, ut neve
quemquam ipse laederet neve, quo ab aliis laederetur, ansam daret.
Publice et solemniter fidem Monophysitarum non eiuravit, id quod
inde potest cognosci, quod Ascolio episcopo, qui a partibus Chalce-
donensium stabat, eum exosum videmus. Quasi medium igitur tene-
bat, cum Antiochiam veniret, Severi sectatores inter et orthodoxos.
Eo aptior Ephraemio videri debuit, qui cum pontifice Romano resti-
tuendae inter ecclesias orient-is concordiae operam navaret.

Quod enim pecunia eum corruptum esse, ut Romam proficisce-
retur, Pseudo-Zacharias significat, id ex numero eorum criminum
esse videtur, quae ut memoriae temperati et placabilis
viri plurima offunderent, acriores Menophysitae fanatico
odio adducebantur. Ut enim non ab omni macula libera fuerit
vita Sergii, quod inimici virum studiis et scientia singularem ava-
rum, luxuriosum, impurum fuisse tradunt, ea mendacia esse furore
et odio instincta quis est, quin videat? Quid quod de paederastiae
quidem crimine, quamvis ceteroqui Sergio infestus sit, etiam Pseudo—
Zacharias vehementissime videtur dubitare?

