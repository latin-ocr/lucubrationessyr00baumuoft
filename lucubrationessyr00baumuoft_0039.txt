Lucubrationes Syro-Graecae. 383

dem quaestiones, quae ea aetate hominum mentes agitabant, de dog-
matibus Christianis captuosas illas, sed mox ab eis se convertit ad
diligentissima litterarum profanarum studia. Eorum viam ingressus
sobriam et ieiunam rationem maxime et utilitatem duces adhibebat.
Eos eruditionis Graecae locos popularibus patefacere studebat, qui
aut ad mores castigandos aut ad usum vitae conferrent. Ingenii sui
finibus morigeratus abstinuit a poesi, a philosophia contemplativa,
a rerum gestarum narratione. Activas‚ ut sic dixerim, disciplinas
plurimas inter populares aut primus condidit aut egregie excoluit.
In scribendo clarus, concinnus, elegans operam dedit, ut patriam
linguam quam nitidissimam exerceret et quam paucissimis Grae-
cismis infuscatam. Verum ne sermonis quidem elegantiam anxie
affectavit. Unam semper animo propositam habuit legem, ut nullis
religionis scrupulis oppressus, nullis orationis vinculis constrictus
Graecas disciplinas integras et meras ad intellegentiam Syrorum
accomodaret. Circa quantulacunque substitit, tetendit ad summa.
Caruerit divina illa, quam, uberrime beatis Graecorum ingeniis con· ,
cessam, in principibus litterarum Syriacarum fere omnibus desidera-
mus, inveniendi facilitate, concesserit etiam Iacobo Edesseno, Bar-
hebraeo, aliis. In eis certe ducendus est, qui de servanda inter
orientales eruditione et litterarum scientia unice meruerunt.

Dum inter vivos erat, cum primis suae aetatis hominibus Severo,
Ephraemio, Iosua Stylita, Theodoro Mervensi, Agapeto, Iustiniano
mutuo usu aut litterarum commercio iunctus, post mortem per decem
saecula habuit, qui libros ipsius lectitarent, transscriberent, excer-
perent, interpretarentur, verterent, retractarent, admirarentur. Ne-
que enim morte doctrina viri exstincta est. Fortasse iam vivo ipso
Theodorus episcopus Mervensis, fide Nestoi-ianus, cui praeter
commentarios logicos librorum de mundo et de simplicibus medica-
mentis versiones dissertationemque de effectu lunae dicaverat, solu—
‘tiones decem quaestionum Sergianarum scripsit.¹⁶⁹) Per saecula
sextum, septimum, octavum versiones Isocratis, Plutarchi, Luciani,
Themistii legi, transscribi, excerpi, retractari non desitas esse postea
demonstrabo. Mirum vero quantum refloruerunt studia Sergiana
octavo et nono saeculis. Illa erat aetas, cum Phocas Sergii filius
Edessenus versionem Dionysii Areopagitae copiosis commentariis
illustraret, cum MosesHalidi filius versiones Galeni a Sergio
factas in linguam Arabicam transferret¹⁷⁰), easdem castigatas et
emendatas Honainus denuo ederet, cum Abraham Essaltus

(μία-Η (Qijj) in scriptis Galeni et Ptolemaei Syriace et Ara-

bice vertendis ad exemplum Sergii se applicaret¹⁷¹), cum Kosta
Lucae filius e libris, quos de re rustica Sergius scripserat, tem-
porum malignitate iam tum, nisi fallor, pessime habitis novum et id
quidem elegantissimum opus faceret, Hagg‘ag'rum fortasse imitatus,
qui Sergianam Ptolemaei versionem Arabice retractaverat¹⁷²)‚ cum

