378 A. Baumstark :

suam terram ¹⁴⁷), Graecis suae gentis homines doctos opponit. ¹⁴⁸) E

quibus unice omnium clarissimus est 111 24. ¹⁴²³) Ibi primum quae-
dam ex Homero afferuntur. Mox annectitur a verbis ΨΜ AB

(lb. ms. oviam) „dicit Kostus“ incipiens annotati0, qua Graeciae, ¹²

-ad cuius caelum verba Homeri optime quadrent, scribentis terra
opponitur. Atqui haec nulla unquam arte ad Sergium, quem Hag‘i
Chalfa fingit interpretem Arabem, revocari poterunt. Ipsius sine
controversia Kostfis suut. Is ergo, qui nomine Kostfis significatur,
non exemplum Graecum sed eam, quae et in manibus Hagi
Chalfae erat etin codice Lugdunensi servatur, versionem
Arabicam condidit, ita quidem, ut passim exemplo sibi proposito
liberrime uteretur, adderetque multa, quae ad suae patriae caelum
spectarent quam maxime a Graeco diversum. — Ne ipsum quidem
Kostus nomen recte habet. Immo Kostae nomen interpreti illi fuisse
certissimo testimonio scriptoris efficitur Hag‘i Chalfa multo et aetate
superioris et fide dignioris. Rhasis inquam. Quae enim ille in Conti-
nente ex libro agriculturae Graecae a Kosta quodam verso affert, ea
omnia sunt in codice Lugdunensi qui nomen Kostfis prae se fert. Iam
qui Kosta intelligendus sit, oleat, cum scitum sit Kostam Lucae
filium Baalbecenum librum agriculturae Graecae Arabice ver-
sum edidisse. Accedit ut aetate, fide, studiis, scriptura inter Kostam,
cuius translatio est in codice Lugdunensi, et Kostam Lucae filium
conveniat. Filium Lucae clarissimum illum philosophum et medicum
exeunte saeculo nono ad aulam chalipharum evocatum esse constat.
Versio Arabica Lugdunensis tum temporis condita esse videtur, cum
ad artes scientiaeque Arabum lingua litteraeque Persicae conferebant
plurimum, ut quarum vestigia passim in codice Lugdunensi pa-
teant. Id autem maxime quadrat ad magnificorum illorum Abbasi-
darum aetatem, qui undique se Persicis ingeniis, artibus, splendori-
bus, lautitiis cingebant. Fidei Kostam Lucae filium addictum fuisse
Christianae scitum est. Atqui in codice Lugdunensi praeter laudes
Dei et Muhammedis, quas in fine singulorum librorum librarii ad-
dere solent, quamvis multa, id quod et attigi iam et infra accura-
tius persequar, interpres Arabs ex arbitrio suo mutaverit, Moham-
medanae religionis indicia nulla usquam reperiri possunt. Deinde
versionem Lugdunensem a medico confectam esse putaverim. Quae
enim de sanitate hominum praecepta in exemplari sibi proposito
ubique dispersa inveniebat, singulari cura collegit, ita ut proprium
librum efficerent. Medicae vero arti praecipuam operam navasse
Kostam Lucae filium inter omnes, qui de eo sunt, auctores convenit.
Scriptura denique quin Lucae filius in confiniis Syriae Arabiaeque
natus, qui in Mesopotamia maxime vitam degeret, Cufitica usus sit,
non debet dubitari. consonantium autem litterarum, quas in nomi-
nibus Graecis codex Lugdunensis exhibet, permutationes nisi in
scriptura Cufitica fieri non poterant. ¹⁵⁰) Itaque universa causa illuc
redit, ut quaeramus, num Kostam Lucae filium etiam Rhases

