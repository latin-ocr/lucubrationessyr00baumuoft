384 A. Baumstark:

nomen Sergii in proverbium abiret tamquam accuratissimi et elegan-
tissimi interpretis. — Fanaticis quidem vir ingenii liberalis et eru—
diti et pro illorum certe temporum ratione vere humani adeo erat
exosus, ut, cum de fama scientiae nihil detrectare possent, vitam
moresque teterrimo quoque crimine inquinarent. Sed neutrorum odio
prohiberi potuit, ne aut Monophysitae tam gravem eum haberent, ut
mortem eius in codice, qui totus in exponenda et defendenda doctrina
ipsorum versaretur, copiose narrarent¹⁷³)‚ aut Nestoriani suae sectae
eum vindicare conarentur.

2. De versione, quae dicitur, Geoponicorum Syriaca.

Geoponicorum sive de re rustica libri XX etc. denuo recensi et illu-
strati ab Ι. Ν. Niclas. Lipsiae 1781. Geoponicon in sermonem
Syriacum versorum quae supersunt P. Lagardius edidit. Lipsiae
(Londinii) 1860. De Geoponicon versione Syriaca. Programm der
Lom'senstadtischen Realschule zu Berlin 1855 (= Gesammelte
Abhandlungen von Paul de Lagarde. Leipzig 1866 pg. 120 s. s.).
Untersuchungen fiber die Quellen, den Vei-fasser und die Ab·
fassungszeit der Geoponica von W. Gemoll. Berlin 1884. Oder
in M. Rh. vol. XLV pg. 58, 202 s. s. XLVIII pg. 1 s. s. G. G. ==

Geoponica Graeca. G. S. = Geoponica Syriaca.

Omnium, quae cum nomine Sergii Resainensis cohaerent, longe
gravissima ea est, quam supra attigi magis quam profligavi, quaestio
de versione Syriaca „agriculturae Graecae“. Plurimum enim
confert ad progressus litterarum rusticarum Graecorum et incre-
menta penitus cognoscenda. Unde fit, ut paulo accuratius videatur
in eam inquirendum esse.

In primis igitur positum sit id, quod disputatione iam effecisse
mihi videor, cod. bibl. Lugd. Batav. Arabico 192 contineri
versionem operis alicuius rustici Graeci conditam pri-
mum Syriace saeculo sexto ineunte a Sergio Resainensi,
a Kosta Lucae filio saeculo nono Arabice retractatam.
Quaerendum est primum, num quae supersint etiam exempli Syriaci
reliquiae. De qua re ut suspicer, eo adducor maxime, quod ex cod.
mus. Brit. 14662 saeculi octavi nonive Paulus de Lagarde
versionem, quam dicebat, Geoponicorum Syriacam edidit
initio et fine mutilam ita, ut, quod sit interpretis nomen, ignoretur.
Itaque nunc nobis persequenda est ratio, quae intercedit Kostae
duodecim libros inter et Geoponica Graeca et Syriaca. Quibus addo
Palladium, cuius maximas partes esse in restituendo communi eclo-
garum Graecarum et versionis a Lagardio editae fonte iamdudum
Gemollius vidit.

Universe sibi respondent:

Kostfi¹ lib. I cap. 63 G. G. I 7.
„ Ι 8; G. G. 1 11 in summa re.

