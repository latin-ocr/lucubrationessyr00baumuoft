Lucubrationes Syro-Graecae. 479

natus sis. Etsi luctantur fratres, quid tua interest? Ipsi enim fra-
tres sunt et reconciliantur et contemnunt te mentibus suis.“

36. „Per semitam, ubi rixa est, cave transeas ne ubi transieris,
male habeas, aut si separandis rixantibus operam dederis, vapules
vestesque tuae maculentur et, si ibi constiteris et oculis circum-
spexeris, testimonii causa in iudicium voceris.“

37. „Vapulare odi et sperne edere falsum testimonium“ (= si
oderis, sperne).

Conf. Plaut. Asinar. v. 562 S. s. 569 s. —- Verba videntur fuisse
senis cum comminatione servum de amore filii sciscitantis, qualis
Simo inducitur apud Plautum Pseudul. v. 462 s. s., apud Terentium
Andr. v. 184 s, s., 437 s. s.

38. „Ama possessionem et odi furtum. Possessio enim vita
est et furtum mors est.“

Conf. Monost. 304, 288, 503.

39. „Aures et oculos ad virum malum in via ne statim adver-
teris, ne, si animadvertis ad malum, quicunque te viderit, socium
mali te appellet aut, si ei non auscultaveris neque menti eius assen-
seris, malitia sua ille tibi molestus sit.“

Conf. Monost. 24.

40. „Cum servo malo panem edere noli, ne eri eius de te
suspicentur te servum ipsorum furari docere.“

41. „Odi servum malum et sperne ingenuum, qui furatur (= odi
et sperne aeque), quia ut manus tua non valet ad occidendum ser-
vum ita ne ad ingenuum quidem cohibendum.“

Videtur interpres Syrus exempli Graeci crudelitatem immuta-
visse. Graeca enim sententia, nisi omnia me fallunt, haec erat:
„Servum quidem malum occidere licet, sed ingenuum plane non potes
cohibere.“

ffi 4“2. „Servum malum deus odit, quia eros suos odit et ignominia
a cit.

43. „Si servum malum videris extrema miseria afflictum ne

dolueris de eo sed dicas: ‘Eris suis quantum bonum contingit.'“
Conf. Monost. 345.

44. „Ama servum sedulum, qui in domo erorum suorum currit .
et sedulus est.“

Nihil fere in fabulis novae comoediae frequentius erat quam de
servis tam frugi quam nequam sententiae. Conf. Men. frg. 419, 668,
698, 699, 796, 802, Philem. frg. 22, 31, 56, 95, 167, Monost. 116,
133, 138, Plaut. Mostell. v. 859 s.s.; Stich. v. 58 s. s.; Epid. v. 59 s.;
Pseudul. v. 460 s., 1102.

45. „Omnem virum malum in servitutem deus dedit et omnem

virum sedulum ad honorem et principatum ascendere decet.“
Conf. Monost. 19.

46. „Sperne et odi senem lascivum, quia ut manus tua non

