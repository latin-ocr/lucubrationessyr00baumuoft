Lucubrationes Syro-Graecae. 381

usus operis apud posteros fuisse, cuius et commentatores duo ex-
stiterunt doctissimi Phocas Sergii filius et Theodorus Zarudii filius
Edesseni origine et non minus quatuor codices manu scripti in
bibliothecis Musei Brittanici et Vaticana latent. Saeculo etiam de-
cimo quinto lectitabatur et transscribebatur, si recte de aetate cod.
Mus. Brit. 629 Wrightius iudicavit.¹⁶3) — Etiam de recensendis et
illustrandis scripturis sacris Sergium meruisse inde, nisi fallor, elucet,
. quod Pseudo—Zachariam eum doctrinae Origenianae peritissimum fuisse
praedicat. Quae si unquam fuere de studiis Origenianis chartae
Sergii, eo fere tempore videantur scriptae esse, cum fervorem Mono-
physiticum paulatim deponeret et ad litteras profanas colendas se
converteret. Languescentis et de doctrina, quam antea totis viribus
defendit, dubitantis sunt epistolae quoque Sergii ad Severum
datae. Eodem denique fere tempore Syriace versos putaverim libellos
Isocratis, Plutarchi, Luciani, Themistii, qui toti versantur
in praeceptis moralibus inculcandis. — Ad posteriorem vero et plane
confirmatam aetatem scriptoris revocandi sunt mea quidem sententia
omnes, qui de rebus philosophicis, medicis, physicis sunt, libri.

In philosophia unius Aristotelis Sergius institit vestigiis.
Quamquam servatus non est nisi, Ἀριστοτέλους πρὸς Ἀλέ-
ξανδρον qui fertur, de mundo liber Syriace versus, qui certo ei
vindicari possit. — Commentarii deinde a Sergio in categorias
scripti exstant in cod. Berol. Sach. 36 fol. 832—104b. Circa simile
argumentum versatur Sergii scholion de notione vocis (χῆμα,
quod est in cod. mus. Brit. 988 fol. 79b—80b. Potissimum vero
interpretis Resainensis de philosophia opus sunt commentarii illi
logici, quos Ebedjesuus dicit. Septem minimum libros complexi
erant et Theodoro cuidam dicati. Librorum II—VII fragmenta con-
tinet cod. mus. Brit. la—ssob.

Ut in philosophia Aristotelem ita in arte medica Galenum
auctorem Sergius videtur secutus esse. Nam Hippocrati quoque
syriace vertendo illum vacavisse, ea temeraria est Wenrichii 134²) con-
iectura, nullis testimoniis firmata: Galeni autem plurimos libros
medicos a Sergio translatos esse testimonio Ibnabiozeibiae efficitur.
Quae versiones adeo non mediocris artis esse videbantur Honaino
omnium illi medicorum Syrorum doctissimo, ut contra ipse melius
Galenum vertere desperaret. Minime enim rem perspexit Ibnabio-
zeibia, qui versiones Sergii parum feliciter conditas Honainum fun-
ditus correxisse putavit. Immo e loco Ibnabiozeibiae I pg. 188. ap-
paret id Honainum affectavisse, ut sedecim librorum Galeneorum,
quos quasi pro fundamento scientiae medicae orientales habebant,
integram editionem Syriacam conficeret. Sed omnium librorum denuo
vertendorum laborem in se non suscepit. Eos tantum libros ipse
interpretatus est, qui aut parum accurate aut omnino non iam Sy-
riace versi erant. Veterum, quae ipsi perfectae absolutaeque vide-
rentur, interpretationes sublatis librariorum vitiis in editionem suam

