392 A. Baumstark:

summam disputationis complectar: Librorum de re rustica a Sergio
Eliae filio Resainensi Syr-iace versorum servatae sunt altera ex parte
epitoma Syriaca Londinensis ab incerto auctore saeculo fere octavo’²'²)
facta, ex altera versio Arabica Kostae filii Lucae. Ex his quantum
fieri potest, exemplum Graecum, quod Syro propositum'erat, reficien-
dum est adhibitis praeterea Geoponicis Graecis et libris Palladii, qui
plurima eidem fonti debent.

Iam vero oritur quaestio, quam consulto adhuc distuli, gravis-
sima. — Cuiusnam erant praecepta illa de agricultura,
quae Sergius e lingua Graeca in Syriacam transtulit? —-
Vindanii Anatolii Berytii eclogas Georgicas, quas Photius bibl.
cod. 163 laudat, Gemollius pro fonte Geoponicorum et Graecorum
et Syriacorum habet. 192) Ego nisi opinionem bominis docti quam
maxime comprobare ,non possum. Per se, inquit, consentaneum est
Geoponica Graeca et Syriaca redire ad opus de re rustica Graecum,
quod saeculis inde a sexto fere usque ad decimum pro optimo et
perfectissimo habebatur. Eas vero fuisse eclogas Anatolii testimonio
Photii efficitur. Conclusioni, quae inde fieri debet, eo plures numeri
probabilitatis adduntur, quod Geoponica Graeca certe maximam par-
tem ab Anatolio pendere manifestum est et exploratum. Haec qui-
dem Gemollius profert argumenta. Pauca mihi liceat addere, quibus
demonstretur, etiamsi de Geoponicorum Graecorum fontibus parum
liqueret, nisi pro versione eclogarum Anatolii opus a Sergio Syrisce
conditum haberi non posse. Proficiscendum est a nominibus scripto-
rum rei rusticae Graecorum, quae in exemplari Sergio proposito lau·
data fuisse ex versione Kostae et epitoma Londinensi colligi potest.
Laudati erant praeter Herodotum ¹9³) , Homerum 194), Iulianum190),
Chaldaeum fortasse 196), Plutarchum 197), Pythagoram 198), Vergi-
lium ¹⁹⁹), qui huc omnino non pertinent, quod aut non Graece aut
omnino non separatim de re rustica scripserunt, Pseudo-Aristoteles ²⁰⁰),
Africanus 201), Apuleius²⁰²), Pseudo-Democritus ²⁰³), Sotion.2⁰4) De
his igitur, cum auctorem Sergii requirimus , cogitari prorsus non
potest. Neque vero magis in censum veniunt ii scriptores rei rusti-
cae Graeci, qui, cum Africano aut Apuleio aetate superiores essent,
eos laudare nullo modo potuerunt, Cassius Dionysius²⁰⁵), Diopha-
nes²⁰⁶), Florentinus207), Pamphilus, sive Aristarchi sectator intelli-
gitur sive grammaticus saeculo p. Ch. n. primo exeunte clarus²⁰⁸ ,
Paxamus209), Quintilii fratres consules anni p. Ch. n. 151 (154) ²¹⁰ ,
Tarantinus.²¹¹) Supersunt scriptores, quos in manibus
Sergii fuisse putaverit aliquis, quinque Leo (sive Leon-
tius)²¹²), Valens, siqui unquam fuitm), Anatolius, Didy-
mus²¹¹¹), Cassianus denique Bassus scholasticus, quem diversum
esse ab e0, qui Constantini Porphyrogenneti aetate eclogas, quae
aetatem tulerunt, Georgicas contexuerit, mihi quidem persuasit

ode1·us.²¹⁵) Ex his Valens quidem et Leo (Leontius) tantam -

inter Graecos auctoritatem nunquam sunt assecuti, ut veri simile sit

