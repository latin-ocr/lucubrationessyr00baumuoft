Lucubrationes Syro-Graecae. 365

monia! — Quae quamquam, si obiter rem spectamus, haud paucis
rebus neque iis quidem levibus inter se differunt, ita tamen sunt
comparata, ut verum facile invenire possimus

Primum de aetate viri ut dixerim, mortuum esse Sergium anno
535 aut 536 efficitur testimonio Pseudo-Zachariae. Accuratiora ut
eruamus, adeundi sunt altera ex parte Barhebraeus, ex altera scrip-
tores historiae papalis. —- Pseudo-Zacharias Agapetum et Sergium
Constantinopolin scribit pervenisse mense Adar 011111 indict. XIV, qui
est Martius ferre anni 535 p. Chr. n. Verum id esse nullo pacto
potest. Ut enim omittam Ioannem II pontificem Romanum, in cuius
locum Agapetus successit, si libro pontificaliffl) fides habenda est,
sepultum esse in basilica Vaticana a. d. VI. Kal. Iun. 595 atque,
etiamsi Anastasium bibliothecariumffl) ducem sequeremur, mensem
Martium eius anni certe in vita vidisse procul dubio esse putandum,
ipsum Agapetum constat Roma Idibus Octobribus ad Iustinianum
imperatorem litteras dedisse. 63) Ante mensem igitur fere Novem-
brem anni 535 ut Agapetum et Sergium Constantinopolin profectos
esse statuamus, fieri prorsus non potest. Atqui in vita Agapetiffl)
legimus papam Constantinopolin venisse a. d. X Kal. Mai. anni 536.
Sed ne hoc quidem testimonium integrum est. Vita 0111111 cessisse
Agapetum scribunt Anastasius a. d. V Id. Mai.⁶⁵) atque iam X Kal.
Mai. is, qui vitam papae in libro pontificali scripsitssss), denique „feria
quinta in coena domini“, quae dicitur, Barhebraeus 67). Comprobanda
igitur esse videtur coniectura Ρο31168), qui illud Mai. libri ponti-
ficalis in Mart. corrigi iubet. Constantinopolin pervenerunt Agapetus
et Sergius a. d. X Kal. Mart. (mense Adar) anni 536 (indict. XV).
Mai. in libro pontificali videtur factum esse, cum librarii oculi ad
inferiora „a. d. X Kal. Mai.“ aberrarent. A Pseudo-Zacharia vero
putaverim annum indict. XIV pro XV consulto positum esse, cum
magis fanatico odio quam studio veri obsecutus id ageret, ut ad-
ventus pontificis sibi invisi coniunctus esse videretur cum prodigiis,
quibus mense Adar anni 535 turbari coeptos esse hominum animos
narrat. Itaque Sergium, qui ante Agapetum 0 vita cessit, efficitur
obiisse inter a. d. X Kal. Mart. et a. d. X Kal. Mai. anni 536
siquidem cum vita Agapeti contra Anastasium facere Barhebraeus
videtur. Quot annos tunc temporis natus fuerit, ne aliqua quidem
cum specie certi definiri potest. Neque enim de aetate Petri epi-
scopi, quo ecclesiam Resainensem regente orationem de fide Sergius
habuit, quicquam constat, nisi ante Severum patriarcham eum de-
functum esse, id quod vel e loco Pseudo-Zachariae intellegi poterat,
diserte Barhebraeus affirmat in chronic. eccles. H 215. Sin autem
probetur, quod postea confirmare conabor, Sergio anno fere 508
chronicon Iosuae Stylitae dicatum esse, interpretem Resainensem,
cum Iosua librum suum viro paulo se natu maiori dicare videatur,
veri simile est spiritum duxisse prope ad annum aetatis septua-

, gesimum.

