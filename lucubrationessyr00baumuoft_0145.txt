Lucubrationes Syro-Graecae. 489

ex antiquiore quodam florilegio sententiarum Menandri
Syriacarum ab homine parum acuto aut diligenti inter-
polato et amplificato.

Iam de florilegio altero a Sachavio edito inquiramus. Illud
antiquum et integrum minime esse, sed ab eo, qui libellum, quem
antea descripsi, „sententiarum selectarum philosophorum“ contexuit,
e copiosiore excerptum vel ipse libelli titulus indicat. Atqui si
a duabus primis sententiis discedimus, omnes florilegii Sachaviani
sententiae et eodem, quo leguntur in libello „sententiarum selecta-
rum “, ordine et, ut taceam de paucis scripturae varietatibus, ad
verbum expressae in florilegio Landiano reperiuntur. Mirum autem
est, longe plurimas (frg. 5—17) reperiri in ea parte florilegii Lan—
diani, qua antiquum ordinem miserrime turbari vidimus. Restant
tria florilegii Sachaviani fragmenta 3, 4, 18. Frg. 4, quod est in
Landiano 19, ab antiqua stirpe Landiani alienum esse nemo non
videt. Ne 3 quidem, quod in Landiano 18 est, certo probari potest
non esse sero interpositum. Denique 18, quod in Landiano 153
est, ne ab interpolatore Landiani additum sit, vel propterea facile
verearis, quod in Landiano non integrum servatum est sed initio
ita immutatum, ut ad frgm. 152 commode applicaretur, tamquamsi
unam efficerent duo fragmenta sententiam. Itaque non solum, ne,
id quod facere per rationem temporis certe licebat, ex Landiano
ipso florilegium Sachavianum excerptum esse putemus, obstat, quod
fragmenta Sachaviani primum et alterum integra et initium duo-
devicesimi 111 Landiano desunt, sedne potest quidem ita res facta
esse, ut de eodem exemplari et sententiaecodicis 14658 transscri-
berentur paucis forte omissis et is, qui libellum „sententiarum selec-
tarum“ contexuit, suas excerperet. Quam enim ob rem putemus eum
ne unam quidem sententiam, quae ad antiquam stirpem florilegii
Landiani pertineret, dignam duxisse, quam libello suo insereret?
Quid? quod certo probari potest illam stirpem ei omnino cognitam
11011 fuisse. In tertia enim particula libelli sui posuit sententiam
florilegii Landiani 67. Unde apparet eum sententiam illam pro
Menandrea non habuisse, ut quam incertorum sententiis insereret.
Prodebatur vero pro Menandrea inter antiquas sententias florilegii
Landiani. Neque igitur relinquitur nisi florilegium Sachavia-
num et interpolationes florilegii Landiani ex eodem fonte
manavisse.

Duo initio fuisse sententiarum Menandrearum florilegia
Syriaca putemus necesse est. Alterum ad certum argumen-
torum ordinem illud dispositum, quod antiquam stirpem
Landiani efficit, constabat ex fragmentis Land. 1-3, 6—10,
14—17, 20, 22, 30—-55, 58, 59, 61—89‚ 91—96, 137—-152‚
alterum, cuius certum ordinem fuisse non potest probari,
ab'auctore libelli „sententiarum selectarum“ compilatum, ex frag-
mentis Sach. 1, 2, Land. 4, 5, quae ad nexum ordinemque alterius

