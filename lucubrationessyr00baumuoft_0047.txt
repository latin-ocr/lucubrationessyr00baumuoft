Lucubrationes SyrorGraecae. 391

Tanta enim procul dubio illa, quae inter Syrum scriptorem et Kostam
intercedit, necessitudo est, ut ad idem exemplum Graecum versiones
Syriaca, cuius reliquias Lagardius edidit, et Arabica referri debeant.
Atqui putemus eundem librum Graecum, quem Sergius transtulisset,
post clarissimum interpretem denuo Syriaco redditum esse, unde
fragmenta Londinensia excerpta sint? Nam ne versionem, ex qua
epitoma Londinensis facta est, ante Sergianam conditam esse suspi-
cemur, temporum ratio obstat. Graecum enim exemplum, unde
utraque fluxisse putanda erat, primus adhibuisse videtur Palladius.
Palladii autem, qui, ubi illud sequitur, simpliciter „Graecos“ laudare
solet, temporibus manifesto ea novissima erat Graecorum de re

ι rustica praeceptorum collectio. Atqui Palladium inter et Sergium

vix centum annorum spatium intercedit.¹⁷⁹) Eundem vero librum

. Graecum intra triginta lustrorum fere spatium bis Syriace versum
’ esse quis est, qui sibi persuadeat? -ν Plane ad certum res redigitur,

si mente consideramus ex altera parte fragmenta Londinensia plane

,’ artem sermonemque versionum Sergianarum fronte gerere, ex altera
> versionem Kostae Arabicam etiam scripturae mendis cum illis con-

venire. De sermone et arte versionis Syriacae non est, quod post
curas Sprengeri180) fusius dicam. Commentationem iuvenis diligen-
tissime conscriptam siquis comparaverit cum eis, quae ego postea
de genere scribendi rationeque vertendi Sergianis dicam, procul
dubio manum archiatri Resa'inensis etiam in epitoma Londinensi
agnoscet. Ex adverso summi momenti id mihi videtur esse, quod
in nominibus Apulei et Democriti exprimendis eadem prorsus ra-
tione in epitoma Syriaca et a Kosta peccatum est. Utrique Δημό-
κριτος est Democrates, Ἀπουλήῖο( Apollonius.¹⁸²) Rem eo maioris
ponderis esse iudico, quod non tam ad scribendi neglegentiam referenda
esse videtur, quae eadem forte librariorum Syri et Arabis esse poterat,
quam ad immutationem nominum ab ipso Sergio consulto factam.
Nam nisi omnia me fallunt Sergius scripturam exempli, quod ipsi pro-
positum erat, Graeci depravatam esse arbitratus nominibus scripto·
rum, quos, cum parum cognitos haberet, omnino nullos esse putabat,
substituit nomina auctorum Graecorum, quorum multa erat apud
populares ipsius auctoritas. Unde enim putemus Syris vulgo notos
fuisse Democritum Abderitam aut Apuleium Medaurensem ¹⁸²)‘? Contra
Apollonium certe cognitum habebant Tyanensem aeque Syri 183)
atque Arabes ¹⁸4), cuius sententias quasdam Syriaco versas Gottheilius
edidit.¹8⁵) Democrates autem est in numero philosophorum illorum
maximam partem novorum Pythagoricorum, quorum sententiae circa
extremam litterarum antiquarum aetatem homines admirabantur.
Atqui vitam Secundi186), sententias Sexum), eas, quae ferebantur
Pythagorae 188) et Theanus 18⁵³), sententias in patrium sermonem
translatas Syri lectitabant. Adeo difficile sit ad credendum etiam
sententias Democratis Syriace versas exstitisse, indeque factum esse,
ut Democratem et Democritum Sergius confunderet ¹⁹⁰)‘? — Sed

