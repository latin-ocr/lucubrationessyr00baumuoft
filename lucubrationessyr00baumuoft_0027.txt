Lucubrationes Syro-Graecae. 371

quod vel ipsa re adprime commendatur. Haec modo in primis po-
sita sint, facili opera demonstrari potest scriptores grammati-
cos a Pachomio vel potius a Manuele observata cuiusque
aetate enumerari. Dionysium Thracem Aristarchi discipulum
sequitur Theodo sius Alexandrinus aetate Ioanne Charace105)
et Georgio Choerobosco, ut qui canones Theodosii commentariis enar-
raverint, superior idem, si quidem coniecturae indulgere licet, atque
ille θαυμαετὸε γραμματικὸς Θεοδόειοε cuius Synesius (erc. 370—-
413) mentionem facit in ep. IV. 106) Qui post Theodosium ponitur
Io annes cognomine Charax Theodosio, ut monui, inferior, superior
aetate est Choerobosco, clarissimo saeculi sexti 107) grammatico, a
quo passim laudatur.¹⁰8) Sine controversia secernendus est ab Ioanne
Charace patriarcha Constantinopolitano Morocharzanarum gente pro-
gnato‚ quem Theophilus imperator (829—842) magistrum habuit.1⁰⁹)
Contra eundem putaverim eum esse atque Ioannem Gazaeum poe·-
tam, quem litterarum elementis tradendis operam dedisse constat
e titulis carminum IV et V et versibus V 49 S. s.¹¹⁰) Illum autem
tam Procopio Choericii discipulo quam Timotheo paulo superiorem
fuisse colligi potest ex ordine nominum in scholio Anthologiae Pari-
sino allatorum.¹¹¹) De Timothei deinde grammatici Gazaei, cuius
κανόνες καθολικοὶ περὶ ευντάξεωε e cod. Coisl. 387 a Cramero editi
sunt, dubitari nequit Horapollinis Alexandrini discipuli112), aequalis
Anastasii imperatoris (491—518).11³) Sequitur aetate Sophronius ,
sive celeberrimum illum patriarcham Hierosolymitanum intelli-
gimus, qui anno 629 ad dignitatem patriarchatus productus contra
Sergium Monotheletam a partibus Orthodoxorum stetit, sive, id quod
mea quidem sententia multo praestat, patriarcham Alexandrinum
(844—85 7), cuius commentarios grammaticos Egenolffus nuper edidit
in Gramm, Graec. tom. IV parte altera. M ichae'l denique, qui
postremo laudatur, μόναχοε καὶ εύγκελλοεω) a Theophilo impera-
tore, quod imaginum cultui faveret, in carcerem inclusus Sophronio
Hierosolymitano aetate multo inferior, Sophronii Alexandrini fere
aequalis est. Scriptorum seriem ad ordinem temporis recensitam
nemo non agnoverit. Necessario igitur efficitur aut Sophronium
Hierosolymitanum inter et Michaelem aut in ipsa Michaelis
et SophroniiAlexandrini tempora incidisse aetatem Sergii
et Theodoreti. Atqui sive septimo sive octavo sive nono saeculo
Sergium lectorem floruisse putamus, neque idem fuisse potest atque
medicus Resainensis neque cum Severo patriarcha litteris datis dis-
putavisse neque a Choerobosco esse laudatus. Ergo lector Eme·
senus secernendus est ab omnibus, de quibus dixi, Ser-
giis.¹¹⁵) Ex adverso epistolas aSergio grammatico ad Severum
datas commendabili coniectura ad interpretem Syrum referri posse
iam monui, eo inquam probabiliore coniectura, quod Sergium et cunc-
tantem semper dubitantemque Severi sectatorem fuisse vidimus et
ipsi Severo notum facile colligi potest, cum eodem fere tempore

24*

