concedamus, qui eundem affirmant Anatolium Geoponicorum et j
Hippiatricorum auctorem exstitisse? Quae praesto sunt ad causam
iudicandam argumenta, proponam. Vindanius Anatolius Berytius
omnium, qui universa de re rustica praecepta condiderunt, unus
in eclogis suis curam animalium, quae agricolae usui sunt, docere
praetermisit. Proprium de animalium generatione et medicina Ana-
tolii cuiusdam opus fuisse fragmenta Sergii et Hippiatrica inter se
collata evincunt. Utrumque, qui sub nomine Anatolii ferebatur,
librum et Sergius Resaxnensis et Cassianus Bassus adhibuit. Iidem
denique in utroque libro auctores adhibiti vel laudati erant. ²⁸⁰)
Quibus consideratis facere non possum, quin propterea a Vindanio
Anatolio Berytio in eclogis rusticis animalium curam prorsus praeter-
missam putem, quod priusquam eclogas contexendas susciperet, pro·
prio volumine de generatione et medicina animalium copiose scrip-
serat, illo scilicet, cuius fragmenta obviam sunt in Hippiatricis et

400 A. Baumstark:

in libris Geoponicorum Graecorum XIV—XX, epitomae Syriacae XIII,
versionis Arabicae VIII—X.

Duo igitur bene internoscenda sunt scripta Vindanii
Anatolii, eclogarum rusticarum libri XII, quorum rationem
universam et indolem adumbrat Photius, fragmenta plurima con·
tinent Geoponica Graeca et Latine versa libri Palladii, versionem
denique Syriacam Sergius condidit, ex qua mamam partem fluxe·
runt Kostae libri I—VI, XI, XII, et opus illud, quod maxime
in medicina veterinaria docenda versabatur.

In reficiendis eclogis longe primum locum tenent epitomae Sy·
riacae libri II—XII. Inde totius dispositionis lineamenta cognosci
possunt. Ibi quae leguntur, ea, nisi quoque loco demonstrari poterit
ab epitomatore doctrinam Sergii in angustum coactam esse, protinus
in fragmentis eclogarum ponenda sunt. Multo cautius versione Ara-
bica utendum est, quoniam vidimus, qua licentia Kosta exemplum
sibi propositum constituerit. Absolute simpliciterque ad eclogas Ana-
tolii e libris I—VII, XI, XII versionis Arabicae referri non licet nisi
ea, quae aut cum Geoponicis Graecis, epitoma Syriaca, Palladio con—
veniunt aut, ne a Kosta inspersa esse videantur, auctores Graeci
laudati obstant vel universus orationis contextus. Ceteroqui summo-
pere cavendum est, ne subrepant, quae Kost'a sive experientia doctus
sive secutus orientales auctores nova inseruerit. Denique ad eclogas
Anatolii ea quoque revocanda sunt, quae inter Geoponica Graeca et
Palladium conveniunt, nisi doctrinam Palladii ex Latinis fontibus
manavisse certis indiciis comprobatum erit. -— Ad libros de gene-
ratione et medicina animalium integra revocari debent epitomae
Syriacae capita XIII 1—-66, nisi forte epitomatoris manus agno-
scenda fuerit, deinde, si quae convenerunt inter libros Geoponicorum
Graecorum XIV—XX et versionis Arabicae vm—X, denique omnia,
quae inter Geoponica Graeca vel Kostam et Hippiatrica conveniunt,
· cuiuscunque scriptoris in Hippiatricis feruntur. Consentaneum enim

