474 Δ. Baumstark:

quam orationis similitudinem exhibent. Interdum id quoque fit, ut
aliam atque interpres Syrus vel is, qui florilegium contexuit, esse
voluit sententiam verborum fuisse in exemplo Graeco facile perspi-
ciatu1·.⁸⁸⁴) Haec igitur res est. Sententiae inter se discretas
Syrus, prout quaeque aliquam comparationem habere ipsi
videbantur, composuit et coniunctionibus ex arbitrio suo
interpositis copulavit, ut, quod studium in omnibus fere sen-
tentiarum florilegiis Syriacis conspicuum est, unam et perpetuam
exhortationem efficeret et ad certum ordinem argumentorum
constitutam. De origine et compositione florilegii apparet recte iudi-
cari prius non posse, quam singulae extractae sint sententiae, quas
Syrus in speciem perpetuae orationis conflavit. — Etiam gravius
peccavit Laudine, cum florilegium Syriacum translatum esse arbi-
tratus de exemplo Graecorum florilegiorum simili, quae non pauca
sententiarum Menandri maximam partem monostichorum servata
sunt, germana Menandri poetae comici fragmenta ibi latere negavit.
Certissima enim indicia sunt, unde colligamus multo maioris pretii
esse fragmenta Syriaca quam illos versus Graecos, qui undique con-
gesti magnamque partem semibarbari sub nomine Menandri pro-
duntur. Primum minime sibi constat singulorum fragmentorum a
Syro expressorum circuitus, id quod quam maxime obstat, quominus
de sententiis monostichis vel distichis Syrisce versis cogitemus.
Habet sane non adeo multum florilegium a Landio editum cum sen-
tentiis Graecis monostichis, quibuscum ab editore collatum est, com-
parationis. Neque vero propterea est damnandum. Immo quo magis
alienum est a sententiis istis, quas magnam partem suppositicias
esse nemo nescit, eo maior est probabilitatis species veras et putas
comoediarum Menandri reliquias obviam esse. Accedit illud longe
gravissimum, ut sint inter fragmenta a Syro expressa, quae ad certum
fabulae argumentum spectare videantur, aut etiam alternos sermones

servent. Neque vero in eo haerere debet, quod nunquam fere frag- >

menta Syriaca ad verbum cum reliquiis comoediae novae Atticae
aut cum Plauto Terentiove conveniant. Paucae enim pro rata parte
Menandreae artis reliquiae aetatem tulerunt. Contra admodum ad
licentiam tam poetae Romani quam interpres Syrus verba Graeca con-
stituerunt. ·— Quod vero Landius⁸⁸⁶) Syrum suas sententias
proverbiaque popularia passim interposuisse suspicatur,
illud quidem nullis indiciis probari potest.

Neque igitur in tractandis Menandri sententiis Syriacis Landii
vestigiis insisti debet, sed id agendum est, ut ex altera parte singu—
larum, sive reliquias fabularum sive sententias dixerimus, ambitus et
fines quam accuratissime constituantur, quo clarius de florilegiorum
Syriacorum rationibus, compositione, affinitate liqueat, ex altera col-
latis novae comoediae Atticae reliquiis et imitationibus inquiratur, qua-
tenus in fragmentis Syriacis scaenicae poeseos natura colorque, ut ita
dicam, orationis et sententiarum novae comoediae proprius regnent.⁸⁸⁶)

