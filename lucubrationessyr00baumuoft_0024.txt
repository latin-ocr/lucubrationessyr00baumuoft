368 A. Baumstark:

Haec quidem de aetate viri, patria, vita, fide, moribus. — Quanta
vero in Sergio ut in homine quinti sextique saeculi natione barbaro
doctrina fuerit, nemo non mirabitur, si vel titulos librorum ab ipso
conscriptorum sub uno conspectu positos perlustraverit.

Sed priusquam componendis scriptis Sergii operam navemus,
quaerendum est, num quae forte etiam minus certa testimonia

ad archiatrum Resa'mensem iure aut antea ab hominibus doctis revo- ¹

cata sint aut nova a nobis possint revocari.

Ac primus quidem Assemanus ⁷⁶) quamvis dubitanter quaesivit,
Sergius sacerdos et archiater Resainensis idem esset atque (έργιο c
ὁ ἑρμηνεύς, quem Agathiasw) et ἑρμηνέων ἄριετον ἁπάντων
καὶ οἷον ὑπ’ αὐτοῦ τοῦ Χοερόου θαυμάζεεθαι et sibi amicissimum
fuisse scribit et, cum esset τῶν βαειλικῶν ἀπομνημονευμάτων
φρουρός τε καὶ ἐπιετάτηε librorum de rebus a regibus Persarum
gestis Persico sermone compositorum Graecam ἀκριβεετάτην μετά·
φραειν ab ipso factam humanissime sibi transmisisse, qua in per-
seribendis historiis suis uteretur, narrat. Opinionem nullis com-
probatam argumentis heu quam cupide et inconsulte arripuerunt
Meyerus ⁷⁷), Haeserus ⁷⁵), Wrightius ⁷⁹), Krumbacherusffi), Gemol—
lius.⁸¹) Atque Meyerus quidem, cuius vestigiis Gemollius temere
totus institit, eo usque audaciae progressus est, ut, cum Agathias
annales ab amico suo Graece versos βιβλία Περεικά appellaret et
Barhebraeus medicum Resa’inensem primum libros Graecos, id quod
verum minime est, Syriaco vertisse seriberet⁸²)‚ aBarhebraeo linguas
Persicam et Syriacam inter se confusas esse Sergiumque, qui et
archiatria Romana Resainae fungeretur et bibliothecae regis Persa-
rum praeesset, primum contenderet libros de philosophia et arte
medica Graecos Persice versos edidisse. Ne id quidem vidit vir acer-
rimus, utrum re vera Persice scriptae fuerint illae, quas Agathias
significat, historiae regum Persarum, an Syriace, nequaquam liquere.
Immo multo veri similius videtur, annales illos Syriaco sermone
compositos fuisse, cuius usus eo tempore in aula Sassanidarum tri-
tissimus erat. ⁸³) Persarum autem et Syrorum tam linguas quam
mores ritusque non nunquam a scriptoribus Arabibus et Graecis,
qui post Constantini fere aetatem floruerunt, confundi notum est.
Ut de uno exemplo accuratius commemorem, ipse Agathias ⁸⁴) affirmat
multa Graecorum scripta in usum Chosroi's regis ἐ( τὴν Περείδα
φωνὴν conversos esse. Re vera de sermone Syriaco cogitandum
est. Nam unus, quem de litteris Graecis Chosro'i dicatum esse certo
seimus, liber e Graecis exemplaribus ad verbum fere expressis Sy-
riaca lingua factus est. Libellum dico Pauli Persae de arte logica,
quam Landius in tomo IV Aneedotorum typis exaratum edidit.⁸⁵)
Contra nullo modo fieri poterat, ut Bathebraeus et eruditissimus
homo et natione ipse Syrus Syriacam appellaret linguam Persarum.
— Sed ad quaestionem propositam nos referamus. Verum esse id,
quod illi homines docti statuerunt, vel propterea non potest, quod

