⁸ ,ns ‹ :eampwma ⁴<

Lucubrationes Syro-Graecae. 423

dictio sit, alia in aliis scriptoribus Graecis vertendis ratio interpre-
tandi eiusdem interpretis Syri. Nihilo vero secius Isocratis, Luciani,
Themistii, Plutarchi versiones cum versione Sergiana libri de mundo
universa certe arte et fide interpretationis adeo conveniunt, ut ex
ea quoque parte manus Sergii in illis facile cognoscatur.

Ac primum quidem singularis est in reddendis singulis
vocibus Graecis constantia. Variatur sane sermo, modo aliter,
modo aliter eadem locutio Graeca exprimitur. Tamen in universum
vocabulorum usus tam certis legibus circumscriptus est, ut plerum-
que ex vocabulo Syriaco Graecum facili coniectura assequi possimus.
Philosophicae dictionis certe et quasi artis voeabula constantissime
iisdem vocabulis Syriacis redduntur. Quae lex sicubi videtur laesa
esse, id non neglegentia sed consulto factum est, cum interpres Syrus
vocabula illa non nunquam significationes habere sentiret, quae a
communi usu paulum discederent. Rem prolatis exemplis confirmare
et longum erat et parum adferret utilitatis. Tales enim, quae ad
singulorum vocabulorum usus illustrandos spectant, collectiones aut
plenas et copiosas fieri aut omnino non fieri oportet. Ceterum
aliqua, quae huc faciunt, cum de memoria scriptorum Graecorum
secundum versiones Sergianas emendanda exponam, commode pote-
runt adumbrari.

Copiosius quam de hoc loco inquirendum est de fide earum,
quas comparamus, versionum. Ut a locis quibusdam discedamus, de
quibus postea disputabo, in omnibus illud actum est, ut, quantum
sine perspicuitatis detrimento aut elegantiae fieri po-
terat, verbum e verbo exprimeretur. In plurimis autem illis,
quae accurate Syriaco verti omnino non poterant, reddendis et quasi
circumeundis eaedem fere per sex, quas cum exemplaribus Graecis
conferre licet, versiones normae observantur. — Quae in promptu sunt
exempla proferam. ’

Primum cum status emphatici antiqua vis nulla fere sit, arti-
culus Graecus saepissime ita redditur, ut vocabulum, quod in
exemplari Graeco praeposito articulo determinatum est, ab interprete
Syro pronomine personali suffixo iungatur cum alio nomine enun-
tiati, quocum vi et sententia cohaeret. Exempla tantum non una-
quaeque versionum linea suppeditat.

Substantiva composita Graeca aut simplicibus Syriacis,
quae fere respondent, exprimuntur aut binorum nominum copula-
tionibus per statum constructum factis. Exempla congessi, cum de
statu constructo dixi. ma quoque iam attuli 4⁰4) paucissima exempla,
in quibus substantiva Graeca per α privativum facta iustis vocabu-
lorum compositionibus ad normam linguae Graecae conformatis red-
duntur.

Adiectiva neutrius generis, quibus Graeci passim tan-

quam substantivis utuntur, exprimi solent per substantivum 023

