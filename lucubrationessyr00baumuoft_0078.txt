422 Α. Baumstark:

12, ex Plut. de exerc. 7, ex Plut. de cohib. ir. 19, ad alteram ex ,
Arist. de mund. 53, ex Luc. de cal. 51, ex Themist. de virt. 62, ex ,
Themist. de amic. 28, ex Plut. de exerc. 9, ex Plut. de cohib. ir.

10, ad tertiam ex Arist. de mund. 4, ex Isocr. ad Dem. 9, ex Luc. ρ.

de cal. 2, ex Themist. de virt. 9, ex Themist. de amic. 4, ex Plut.
de exerc. 7, ex Plut. de cohib. ir. 3.

Denique ne illud quidem ad versionum intimam affinitatem ζ

cognoscendam nihil confert enuntiata relativa ad unum omnia ’
elegantissime conformata esse ad normam linguarum, quas dicimus, .
Semiticarum propriam. Illa structurae durities, quam plurimi scrip· ’ἢ
tores Syri cum alii tum ei maxime, qui libros Graecos Syriaco ver· ’

terent, sibi indulserunt, cum ipsa pronomina relativa flectere cona-
rentur402), ab huius sermonis antiquo candore abhorret.

Haec fere habebam, quae de genere scribendi dicerem. Quod
et perquam pro rata parte antiquum est et adeo iu omnibus sibi
constat, ut·ad unius hominis stilum septem versiones redire mea
quidem sententia dubitari non possit. Sunt sane inter singulas ver-
siones quaedam discrimina orationis. Praesertim versionis Demoni·
ceae orationis non pauca propria sunt.⁴⁰³) Verum discrimina illa
collatione maiorum levia videntur et ea, quae aut ex diversa scri-
bendi materia, quae alibi alium sermonem exegerit, facile duci aut
ita explicari possint, ut statuamus ipsius Sergii genus scribendi pro-
cedente tempore aliquid mutatum esse. Illud vero eo facilius statui
potest, quod versiones conditae sunt cirea eam aetatem, qua Syriaca
lingua ad litteras et scriptionem applicari vix coeperat. Atque anti-
quissimam quidem, quoniam ad temporis rationem deveni, omnium
versionem Isocratis esse facile, nisi fallor, perspicitur. De aetate
versionis libri de mundo quid sentirem, iam dixi in ea parte dispu-
tationis, qua de vita Sergii et scriptis tractavi. Isocratis denique
inter et Pseudo-Aristotelis versiones ceterae videntur factae esse.

Multo etiam minus quam in genere scribendi plena absolutaque
singularum versionum convenientia exspectari debet in ratione et
fide interpretandi. Longe alia enim ratione consentaneum est
ab homine Syro reddi iucundam Plutarchi garrulitatem, alia dictionem
illam ieiunam totamque ad praecipiendi rationem delapsam, quae
in Luciani de calumnia libello offendit, alia putidam et simulatam
Themistii elegantiam, alia Demoniceae orationis stilum pressum,
concisum, ita fere elaboratum, ut verba verbis quasi demensa et
paria responderent, alia denique quaestionum naturalium vel, quae
ad primam philosophiam spectarent, expositionem, qualis est in libro
de mundo. Eo nemo unquam interpretum Syrorum progressus est,
ut, quae nobis summa interpretandi laus videatur, proprium, ut ita
dicam, colorem orationis, qui esset in exemplo sibi proposito, patrio
sermone aequare studeret. Satis habebant argumentis sententiisque
peregrinis eo, quo quisque uti consuevisset, scribendi genere Syriaco,
quam fieri posset, accuratissime expressis. Ita fit, ut fere eadem

 

