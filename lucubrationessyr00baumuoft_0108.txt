452 A. Baumstark:

Apparet, quantum detrahatur auctoritatis Urbinati,
tantum fere addi Vaticano Λ, qui sexies cum Sl· contra HL,
semel cum LS contra Γ conspirat. Videtur is ea, quae Vulgatae
antiquitus propria erant, omnium fidelissime servavisse. Neque
enim veri simile est, quae inter ΛΓ et versionem Syriacam con-
veniunt, in Λ aut ab interpolatore aliquo e memoria Urbinatis illata
aut a correctore aliquo feliciter inventa esse. Atqui vera procul
dubio sunt, ut quae apographo Sergiano confirmentur. Itaque sae-
pius ΠΛ videntur a vera scriptura antiquitus Urbinati et Vulgatae
communi aberravisse.

At ne eorum quidem nulla omnino vis est. Semel enim
servaverunt scripturam antiquitus Urbinati et Vulgatae communem,
cum Λ aberraret, semel contra Urbinatem et Vaticanum, id quod
concentu apographi Sergiani efficitur, antiquam Graecae recensionis
scripturam soli retinuerunt.⁰¹⁴)

Summi denique momenti cst E.⁶¹⁵) Quod enim non nisi
eae, quae concentu apographi Sergiani comprobantur, lectiones Vul-
gatae a correctore Ambrosiani in libro, qui ab initio totus stabat a
partibus Urbinatis, notatae sunt, id nisi ita explicari non potest, ut
statuamus ei praesto fuisse Vulgatae codicem antiquum et a ceteris
Vulgatae testibus, qui aetatem tulerunt, diversum, eum quidem quam
praestantissimum. Quominus enim e Λ correctorem hausisse statua-
mus, ea ratione prohibemur, quod non omnes, quae Sergio teste
verae et antiquae sunt, eius codicis lectiones addidit. Neque enim
omnino Ε docet, quae scripturae Vulgatae comprobandae sint, sed
tantum, quae lectiones Urbinatis spernendae. Ad refutandam vero
Urbinatis memoriam tanta auctoritate pollet, quanta ad
comprobandam A.⁶¹⁶)

Liceat denique, quae de oratione Demonicea probata sunt, ad
universam Isocratis recensionem, quantum quidem aliqua cum
probabilitate fieri potest, traducere: Memoria Urbinatis et vul-
gata textus Isocratei memoria. ad unum redeunt archety-
pum. At ne is quidem mendis prorsus carebat. Itaque in
restituendis Isocratis verbis non satis habendum est illius archetypi
scripturam recuperavisse sed interdum coniecturae acumine
subveniendum. Discrepantibus altera e parte memoria Ur-
binatis, altera e parte omnibus Vulgatae codicibus gravior
Urbinatis auctoritas quam Vulgatae non est. Immo spectatis
sententiarum nexu et scribendi usu Isocrateo sola ratione iudican-
dum est. Eae tantum Vulgatae lectiones protinus memo-
riae Urbinatis praeferendae sunt, quae corrector Ambro-
siani E notavit. Discrepantibus autem ita inter se ipsis
Vulgatae codicibus, ut alteri cum Urbinate conveniant,
alteri discrepent, veri simile est archetypum librorum
Vulgatae cum memoria Urbinatis convenisse, aberravisse ab
antiqua scriptura eos Vulgatae codices, qui cum Urbinate discrepant.

