490 A. Baumstark: Lucubrationes Syro-Graecae.

prorsus non quadrant, 11-13, 18,·19, 21, 23-29, quae ne inde
ab initio in altero exstitisse putemus, eo efficitur quod de parenti-
bus pie colendis praecepta ibi initio posita erant, 56, 57, 60, 90,
quod ne recte intellexit quidem interpolator Landiani, 97-136, 153
(Sach. 18). Contaminavit levissime utriusque fiorilegii sententias
homo prorsus indoctus. Nimirum animo constituit inter sententias
florilegii bene dispositi sententias alterius inserere, prout cuique
aptus videretur esse in illa dispositione locus. Sed cum in conta-
minando ordinem utriusque florilegii confunderet, accidit, ut locos,
qui cuique apti fuissent, singulae alterius florilegii sententiae non
invenirent et cum prope ad finem fiorilegii ad artem dispositi per-
ventum esset, maior pars alterius etiam superesset. Iam, ubi pec-
catum agnovit, prius consilium homo acerrimus abiecit et eas, quae·
supererant, sententias excepta ultima omnes ante extremum capitu-
lum alterius florilegii posuit, ultimam denique in fine novi florilegii
collocavit, ubi optimum habebat locum.

Quae contaminatio lib‘rario codicis mus. Brit. 14658

deberi non potest. Hominem enim litteratum atque etiam doctum
fuisse universa codicis indoles egregia demonstrat, qui tam miseram
confusionem nunquam conficeret. Ne ex chirographo quidem
eius, qui duo florilegia contaminavit, sententiae Menandreae
in celeberrimum codicem miscellaneum transscriptae esse
videntur. Unus enim certe et is quidem miserrimus error contami-
natorem inter et librarium illius codicis irrepsit. Scilicet in frgm.
Land. 131 (Sachav. 16) antiquam scripturam fuisse g⁰zam („mina-
tur“) pro g⁰ram („ansam dat“), quod Landius ex linguae Targumicae
usu interpretari conatus est, e florilegio Sachaviano comparet. Atqui
codex mus. Brit. 14658 exaratus esse videtur saeculo sexto exeunte.
Itaque contaminata florilegia esse putaverim eodem saeculo ineunte.
Neque vero, cum contaminata sunt, modo erant sive composita
sive e Graeco sermone translata, quoniam alterius initium iam is,
qui contaminavit, invenit mutilum. Summa igitur disputationis haec
est, certe iam medio saeculo quarto duo sententiarum Me-
nandream florilegia Syriaca circumlata esse. Quae utrum
integra de Graecis exemplaribus translata fuerint an e fabulis no-
vae comoediae totis Syriace versis excerpta, non audeo certo
iudicare, quamquam propensior equidem sum eo, ut de integris fa-
bulis Syriaco versis cogitem. Parum enim videtur mihi sententiarum
Syriacarum indoles convenire cum indole gnomologiorum Graecorum,
quae adeo ipsam scaenam redolere equidem nescio. suspensa quaestio
est ab altera, quae est de antiquissimis fragmentorum Menandreorum
florilegiis Graecis. In utrumcunque partem diiudicabitur, inter lit-
terarum Syriacarum monumenta antiquissima fragmenta Menandri
singularem locum tenent.

