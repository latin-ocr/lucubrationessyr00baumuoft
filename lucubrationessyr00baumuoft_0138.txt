482 A. Baumstark:

75. „Veni sine cura, si vestes fuerunt pulchrae et si marsupium
plenum fuerit.“

Verba erant, nisi fallor, meretricis vel ancillae meretriciae vel
leonis vel lenae adolescentem excludentis, qui non habebat, quod
donaret. Conf. Plaut. Asinar. v. 153 s. s.; Pseudu1.v. 246 s. s.; Pers.
v. 422 s. s.; Terent. Phorm. v. 485 s. s.; Eun. v. 54 s.; Alciphr. ep. Ι 36.

76. „Pulchram reddit societatem panis (= convivium).“

Verba videntur fuisse parasiti, qui patrono instabat, ut ad coe-
nam vocaretur.

77. „Multos reddunt amicos divitiae et, ubi pes hominis titu-

bavit, relinquunt eum amici omnes.“
Conf. Men. frg. 43 Philem. frg. 213 v. 13 s. s.; Monost. 32, 165,

174, 500, 502, 5073 Plaut. Stich. v. 521 s.

78. „Pulchros reddit sermones donum datum.“

Conf. frg. flor. Syr. 753 Plaut. Trucul. v. 928 s.; Rud. v. 716 s.

79. „Noli cum eo, qui ditior te est, quotidie panem edere, quia
si adversatus tibi erit is, qui quotidie te cena exceperit, ct tu ei
adversatus eris, ea, quae per triginta dies collegeris, contra eum
consumes et (= part.) postremo te ipse interimes.“

Fortasse de alea cogitandum est. Conf. Alciphr. ep. III 54.
Sed scriptura Syriaca mihi videtur perquam incerta esse.

80. „Laetificat cor stultorum harioliatio, stupefacit mentem
fatuorum ars Chaldaicaf‘

Somniorum coniectionis exempla obviam sunt apud Plautum
Merc. v. 225 s. s.; Rud. v. 593 s. s. —- Tota in perstringenda super-
stitione versabatur Ἱέρεια fabula Menandri.

81. „Si quis in via consistit, deses est.“

Fortasse verba erant servi alicuius suam in peragendo consilio
segnitiam sibi exprobrantis animumque suum redintegramus, quales
inducuntur apud Plautum Libanius Asinar. v. 249, Acanthio Merc.
v, 111 s. s., Pseudulus Pseudul. v. 394 s. s., apud Terentium Davos
Andr. v. 206 s. s.

82. „Affigit cruci furacitas.“

Servi frugi videntur fuisse. Conf. frg. flor. Syr. 22.

83. „Docet fraudulentiam et furacitatem hora mala.“

Servi nequam, nisi fallor, verba erant incerti, qua arte erili
filio pecuniam subministraret.

84. „Prohibe iuvenem a malis.“

Paedagogi aut severioris senis fuisse verba putaverim, qui mi-
tiorem senem moneret, ut acriorem patrem se filio praeberet. Conf.
Plaut. Bacchid. v. 405 s. s.; Terent. Adelph. v. 81 s. ε.

85. „ [Et] domus litteratorum a morte procul abducit et ars
liberat a malo.“

Conf. Men. frg. 68 v. 33 Monost. 275, 309, 312.

86. „Divina lectio (= θεῖόν τι vel simile aliquid) lex est.“

Conf. Men. frg. 635.

