366 A. Baumstark=

De patria Sergii accuratius certo nihil unquam statui poterit.
Sed maxima cum probabilitate aliquis contendat natum esse virum
Resainae in oppido Syriae orientalis prope fontes Chaborae fluvii
bidui fere itinere ab Haran sito⁶⁹), ubi maiorem vitae partem degit.
Syrum quidem natione Sergium fuisse et Syriace libros· Graecos
vertisse certum esset et manifestum, etiam si nullae superessent
Sergianarum litterarum reliquiae Syriacae. Quamquam, ut de erro-
ribus recentiorum, qui infra refutandi sunt, taceam, Ibnabiozeibia
eum etiam Arabice scripsisse putat. ⁷⁰) In errorem, qui nobis iure
videatur foedissimus, eo facilius homo doctus Arabs incidere poterat,
quod cum de aetate Sergii Resarnensis nihil usquam certi inveniret,

parum illum discrevit a minore quodam Sergio, quem 0⁸⁵?st La

(Νω um) appellat et summa artis medicae peritia librisque

plurimis e sermone Syriaco in Arabicum translatis claruisse scribit
I pg. 204.⁷¹) Idem fecit Ibnennadimus‚ cum in libro suo celeber-
rimo ⁷²) versionem et supplementa canonum medicorum tribueret
illi Ma Sirg'is. Id quod iure fecisse nullo modo potest. Ma Sirg'is
enim auctoribus et Ibnabiozeibia et Ibnennadimo Syriacos libros
Arabice reddere solebat. Supplementa autem canonum medicorum
Ahronis Barhebraeus Syrorum omnium facile doctissimus, cui plus
certe fidei habendum est in rebus, quae ad historiam litterarum
Syriacarum spectant, a Syro Syriacae versioni Gosii (Gesii) addita
esse significat. Accedit ut eo quoque auctoritas Ibnennadimi infrin-
gatur, quod plane ignorare videtur neque ab eodem canones Ahronis
translatos esse, qui libros trigesimum unum et alterum novos ad-
iecit neque ab ipso Ahrone Syriace scriptos esse sed Graece. Ver-
sionem igitur librorum Ahronis a Sergio retractatorum et auctorum
Arabicam cum Ibnennadimus invenisset, quae sine Arabis interpretis

nomine ferebatur, Sergium illum maiorem natione Syrum cum minore .

Ma Sirg'is confudit, ut quem Arabico scripsisse sciret. Ceterum iam
antiquitus multum de canonum medicorum origine et interpretibus
dubitatum esse vel inde patet, quod sine controversia in indice me-
dicorum Syrorum a Barhebraeo aliorum de canonibus Ahronis sen-
tentiae oppugnantur. Sed haec tamquam in transcursu monuerim.
Illud quidem ex erroribus Arabum cognosci potest, quod quamvis
parvi momenti esse videatur, multum valet ad gravissimam quae·
stionem profligandam, temporibus Ibnennadimi et Ibnabiozeibiae

circumlatos esse sine interpretis nomine libros Sergii Resainensis
Arabice versos.

Non maioris auctoritatis est testimonium Ibnabiozeibiae quam
in hac, de qua modo disputatum est, quaestione in aestimanda ea,
quae in Sergio fuerit, arte interpretandi praesertim cum se-
cum ipse de hocloco scriptor pugnet. Iam enim doctrina egregium
Sergium fuisse praedicat, iam parum sermonis Graecae in vertendo
peritum contendit. Vehementer vereor ne Ibnabiozeibia ipsarum

