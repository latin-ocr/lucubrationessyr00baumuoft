Lucubrationes Syro-Graecae. 477

hortantis verba efficiebant aut ipsius adolescentis alicuius, qui secum
diversas vitae morumque rationes reputabat sicut Lysiteles Plaut.
Trin. v. 223 s. s.

19. „Beatus vir est cuius venter fortis et voluptas potens est
(-—- καὶ τἈφροδίεια δεινὸς ὤν2);” hoc semper prodest.“

Verba videntur servi ebrii fuisse, quales Pseudulus et Stichus
in extremis fabulis inducuntur a Plauto, aut sumpta esse ex oratione
parasitica, quales habent apud Plautum Peniculus Men. v. 77 s. s.,
Ergasilus Capt. v. 69 s. s., 461 S. s., Saturio Pers. v. 53 s. s., Gela-
simus Stich. 155 S. 8., apud Terentium Gnatho Eun. v. 232 s. s. -

20. „Turpis est mos eius, qui non apto tempore (= παρὰ
καιρόν) dormitf‘

Oonf. Plaut. Rud. 923.

21. „Habitare in orco somnus est, habitare cum mortuis somnium.“

22. „Turpis pigritia est3 esurit, sitit, nuda est, gemit. Quam
decora et laude digna industria est3 semper venter ei plenus est et
vultus hilaris et, si nihil lucri ex ea provenit, certe non reprehenditur.“

Conf. Plaut. Men. 957 s. s., Rud. 920 s. s. — Servi frugi' verba
fuisse videntur, qui praedicabat, quantum sua industria et probitas
aliorum servorum nequitia praestaret sicut apud Plautum Harpax
Pseudul. v. 1103 s. s., Messenio Men. v. 966 s. s., Strobilus Aul.
v. 587 s. s., Phaniscus Mostell. v. 558 S. s.

23. „Noli molestus esse neve. manum tuam in eum, qui natu
te maior est, intenderis.“

Conf. frg. flor. Syr. 4 et Men. frg. 147.

24. ,‚ [Quia] Homerum socii sui interrogaverunt, qui virum
senem percussisset, quid ei eventurum esset. Dixit eis: ‘Oculi eius
caeci fient'‚ — qui matrem verberasset, quid ei eventurum esset.
Dixit eis: ‘Terra eum non portabit, quia ipsa mater omnium homi-
< num est' (conf. Monost. 617: μήτηρ ἁπάντων γαῖα). Deinde inter-
rogaverunt, qui patrem suum percussisset, quid ei eventurum esset.
Dixit Homerus sociis suis: ‘Hoc neque factum est unquam neque
est, quod de ea re scribatur (= doceatur); neque enim filius, qui
patrem percutiat, ullus est, nisi quem forte e'x alia fornace adulterio
mater concepit et (= part. aor.) peperit.“

Doctrinam, Homeri quae perhibetur, in exemplo Graeco per-
petua oratione expressam interpres Syrus pro tritissimo orientalium
et celeberrimo narrandi genere in complures interrogationes et respon-
siones disposuit. Obviam fuisse in fabulis novae comoediae eiusmodi
narratiunculas de clarorum virorum responsis docet Hegesippi frg. 2.

25. „Prae omnibus patrem tuum ama et time et honora.“

26. ,‚[Et] ne despexeris aut ignominia affeceris matrem tuam,
quia per decem menses utero suo te gessit et, cum te pareret, ad
scalas mortis constitit.“

27. „[Et] ne deriseris sermones senectutis neve labia tua contra
senectutem distorseris neve paupertatem contempseris.“

