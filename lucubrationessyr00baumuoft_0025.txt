Lucubrationes Syro-Graecae. 369

Agathias haud paulo est aetate posterior archiatro Resai-
nensi. Agathias natus est anno fero 535, mortuus anno 580. Histo-
riis conscribendis operam dare coepit post mortem Iustiniani.⁸⁶)
Altera ex parte Ohosroe's ad plures migravit anno 579. Agathiae
igitur amicum bibliothecae regis Persarum praefuisse apparet etiam
inter annos 565 et 579. Sergium Resa‘i’nensem vidimus obiisse
anno 536. Res adeo in plano est, ut satis mirari non possim, quo-
modo factum sit, ut etiam Wrightius vir summus et de litteris
Syriacis unice meritus in tam rusticum errorem incideret.

Paulo intricatior quaestio est de Sergiis grammaticis. Ne-
que enim per se veri admodum dissimile est archiatrum Resai-
nensem, qui diu Alexandriae studiis litterarum vacavisset, tanta
fuisse linguae Graecae peritia, ut Dionysii, Herodiani, Theodosii de
10 grammatica praecepta in angustum cogeret aut verbosis com-
mentariis occultaret. Sed quo probabilior res est et specie, ut sic
dixerim, blandior, eo cautius oportet in singula inquiri. — Primum
Meyerusffl), Merxiusgg), Gemolliusffl) interpretem Syrum eundem
fuisse putant atque Sergium grammaticum, quocum Severus
patriarcha de Christi natura litteris datis disputavit, id
quod, cum rixis Chalcedonensium et Monophysitarum archiatrum
Resa'i'nensem occupatum videamus, a vero non adeo absonum est.
Plures etiam probabilitatis numeros ideo coniectura habet, quod, ut
ne verba faciam de fragmento a Ρ11011ο90) servato, epistolae Severi
et Sergii non solum in bibliotheca Coisliniensiffl) Graece sed etiam
Syriace scriptae in bibliotheca Musei Β1110111110192) latent. Quam-
quam ego, cui neutrum exemplum inspicere contigerit, utrum e
Graeco in Syriacum, an 0 Syriaco in Graecum sermonem translatae
sint, 110 suspicari quidem ausim. Deinde incertae aetatis gram-
maticum Sergium, qui· a Choerobosco pg. 546, 32 (ed. Gais-
ford) et in Etymologico magno pg. 223, 1 laudatur, putant eun-
dem fuisse atque Sergium Resainensem Merxius93), eundem certe
atque eum, qui litterarum commercio cum Severo iunctus erat, Chri-
stius⁹⁴), Krumbacherus ⁹⁵), Ludwichius.⁹⁶) Porro lectorem quen-
dam Emesenum Sergium nomine, quem rei grammaticae ador-
nandae studuisse constat, confundit Merxius⁹⁷) cum archiatro, Lud-
wichius⁹⁸) cum auctore Choerobosci. Denique forte fortuna factum
est, ut omnes, qui de Sergio archiatro scripserunt, fugeret quidam
(έργιοε ὁ νεώτερος, qui inter Ioannem Philoponum et Choeroboscum
floruisse videtur. 99) — Contra eos qui Sergium Resainensem etiam
dc arte grammatica Graeca scripsisse putant, Hilgardus l⁰⁰) dixit,
qui unum tantum grammaticum Graecum Sergium nomine exstitisse
ponit, a quo prorsus secernendus sit interpres Syrus. Verum argu-
menta ad confirmandam sententiam nulla protulit. Res autem ex
parte quidem ad certissimum finem adduci potest. Disputandi in-
itium faciam a lectore Emesen03 cuius in duobus codicibus
Harleiano et Vaticano exstat ἐπιτομὴ ὀνοματικῶν κανόνων ἐκ τῶν

Jahrb. f. class. Philol. Suppl, Bd. XXI. 24

