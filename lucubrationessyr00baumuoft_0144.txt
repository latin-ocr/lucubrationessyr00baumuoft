488 A. Baumstark:

tionem libere confessus rem in medio relinquere quam minus cautis
coniecturis tentare, quae utrum corrupta essent an a me parum per-
specta, certo non sciebam.

Clarissimo vero, quam mature versio Syriaca facta esse videatur
ex ratione elucet, quae inter duo florilegio. intercedit. Eam
liceat paulo accuratius expedire. — In florilegio a Landio edito inde
a frg. 1 usque ad frg. sset a frg. 137 usque ad frg. 152 certa
quaedam singularum sententiarum dispositio ad normam variorum
argumentorum in universum quidem facile cognoscitur. Videtur enim
id agi, ut Menandreae sapientiae praecepta vitam hominis quasi a
cunis usque ad sepulcrum persequantur. A deo initium fit (frg. 1),
sequuntur de pietate parentibus a liberis debita (frg. 2, 3, 6, 7) prae-
cepta et de liberorum educatione (frg. 8—10) sententiae. Deinde
iuvenis admonetur, ut ebrietatem (fr. 14—18), somnolentiam (frg. 20),
pigritiam (frg. 22) fugiat. Subiungitur de ducenda uxore praecep-
tum (frg. 30 8.), quod excipitur eopiosa morum vitaeque disciplina
per capita quaedam disposita. Primum inculcatur (frg. 32) deum
esse timendum, deinde, quomodo quoque homine utendum sit, cum
quo vitae aliquis usus esse potest, inimicis scilicet (frg. 33 s.), alienis
(frg. 35—38), a quorum rixis et fortunis abstinendum sit, hominibus
malis (frg. 39), servis (frg. 40—45)‚ notis (frg. 46—52), fratribus
(fr. 53—55), amicis (frg. 59, 59), hominibus infortunatis et miseris
(frg. 61), uxore denique (frg. 62—65) praecipitur. Desinit ista hor-
tationis pars in tritissimum illud: „Quod tibi fieri nolueris, id alteri
ne feceris“ (frg. 67). Sequuntur varia praecepta moralia et pru-
dentiae, scilicet contra superbiam (frg. 68, 69), de conviviis, donis,
ditiorum consuetudine (frg. 71- 79), de superstitione (frg.80), pigritia
(frg. 81), furacitate et fraudulentia (frg. 82 s.)‚ lascivia (frg. 84)
fugiendis, de litteris colendis (frg. 85 s.)‚ denique contra garrulitatem
(frg. 87, 93). Postremo, quomodo in bello (frg. 94, 95) et, ubi in
ius vocatus eris, (frg. 96) te geras, praecipitur. Inde a frg. 97 usque
ad frg. 136 certus argumentorum ordo nullus conspicitur, varia vario
modo permista sunt. A* frg. 137 usque ad frg. 152 de rerum huma-
narum fragilitate de morbo, senectute, morte, sepultura, luctu denique
temperando docetur. Quamvis sit mancus, est quidem in his ali-
quis certus ordo consilio e't arte constitutus. Sed turbatur
miserrime non solum variarum sententiarum farragine illa post frg. 96
interposita sed etiam singulis sententiis ab ordine illo alienis passim
inepte insertis. Eas omnes comparet, quod quadam orationis aut
argumenti affinitate cum eis sententiis, iuxta quas positae in codice
manu scripto exstant, cohaerere viderentur, leviter interpositas esse,
velut 19 post 14—-18, quod de eodem sunt argumento, quamvis sint
significatione sententiae 19 oppositae, 21 post 20 propter somni
imaginem, 56 et 57 post 55, quod in ea sententia filii nequam patris
mortem exspectantis mentio est, ut paucis exemplis, quid sentiam,
illustrem. Putaverim igitur florilegium Landianum natum esse

