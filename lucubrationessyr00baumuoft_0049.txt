Lucubrationes Syro-Graecae. 393

alterutrius librum etiam Syriace versum esse. Did ymum a Sergio
expressum non esse facile potest demonstrari. Didymum enim
praeter Anatolium praestantissimum esse Geoponicorum Graecorum
auctorem comprobavit Odo1·us.²¹⁶) Atqui ex omnibus, qui aut diserte
e Didymi libro afferuntur aut Didymo commendabili coniectura vin-
dicari possunt, locis eclogarum Graecarum ne unus quidem in epi-
toma Londinensi aut in versione Arabica Kostae reperitur. Quin
etiam reliquiae interpretationis Sergianae circa singula ab eo libro
Geoponicorum maxime discrepant, cuius praecipuus auctor Didymus
exstitisse videtur, decimo scilicet, qui est de cultura arborum.²¹⁷)
Cassianus Bassus denique aut Sergii est aequalis aut adeo aetate
eo inferior. Nam ante saeculum sextum Cassianum floruisse ne
Odero quidem videtur veri simile. Accedit, quod, si Cassiani opus,
quod totum fere est in eclogis Constantino Porphyrogenneto dicatis,
a Sergio versum esset, consentaneum erat multo etiam accuratius
versionis Sergianae reliquias cum eclogis illis convenire. Sed, ut ea
argumenta missa faciam, Didymum et Anatolium non aequalis ille
Constantini Porphyrogenneti sed manifesto iam Cassianus Bassus ipse
contexuit. Atqui a Didymea doctrina opus a Sergio expressum vidi-
mus quam maxime alienum fuisse. Ergo Cassiani Bassi fuisse non
potest. — Ita certissima, etiamsi solos fontes Arabicum et Syriacum
spectamus, ratiocinatione eo adducimur, ut a Sergio versas esse
statuamus eclogas rusticas Vindanii Anatolii Berytii, qua-
rum circuitum, indolem, consilium, praestantiam Photius indicat.
Personam, dignitatem, aetatem viri non curo. Quae de hoc loco
adprime eo lubrico alii aliam in partem disputaverunt, ad certum
rem fortasse nunquam redigent. Scripta vero Anatoliana ex Geo-
ponicis Graecis, epitoma Syriaca, Kosta, Palladio facili negotio
refici possunt. ’

Ac primum quidem quaerendum est versionis Syriacae,
quae quin admodum ad verbum facta fuerit, pro universa vertendi
ratione Sergiana non dubito, integrae fideliorem imaginem ex-
hibeat epitoma Londinensis an versio Arabica. — Ilico
aliquis Kostae causam, ut ita dicam, adiudicet, ut qui rerum dispo-
sitionem sequatur clariorem commodioremque multo quam epitoma
Syriaca et librorum numero cum ipso Anatolio conveniat. At quan-
tum adfertur prima specie coniecturae probabilitatis, tantum detra-
hitur, si accuratius spectamus. Neque enim librorum dispositio,
quae est in epitoma Londinensi, nisi ab ipso Sergio potest profecta
esse et Kosta ut in universum opus Sergianum summa cum licentia
tractavit, ita rerum librorumque dispositionem quam maxime immu-
tavit. — Primum de fide Kostae dicam.⁴ Iam supra monitum est
eum non solum Persicorum nominum mentionem ab exemplo sibi
proposito alienam passim inseruisse sed etiam non pauca luculen-
tiora addidisse de sui caeli conditione a conditione Graeciae di-
versa. Quam late ea addendi licentia pateat, iam exemplis paucis

