484 A. Baumstark:

terit tibi, ut cum ipso lucteris, tuque dixeris mente tua: ‘Fortasse
eum proiciam’! cave, ne ille te proiciat et ad pudendum inducaris
coram multis hominibus adstantibus.“

103. „Contra eum, qui tecum rixatus erit, impudentem te geras
neve condonaveris ei contumeliam patris tui.“

104. „Oculos tuos in domo tua ad servam tuam ne adieceris
neve amaveris luxuriam et libidinem neve honorem tuum parvi feceris.
Nam si oculos tuos in domo tua attollere ausus eris, multa amari·
tudine affligeris, et, si pudicus fueris, beatus et fortunatus eris, quia
luxuriam et libidinem deus odit et hominibus foedae videntur.“

105. „Si pecunia tibi, fuerit et possessiones possederis, mo-
destum et suavem te praebe et da et noli gloriari, et, si possessiones
tibi nullae fuerunt et pauper fueris, supplicem et humilem te praebe
et noli asper esse. Gloriationem et asperitatem homiues oderunt.“

Conf. Men. frg. 301, Monost. 43, 348, 454.

106. „Ne oculos tuos a patre tuo aut a matre tua averteris
neve labia tua in amicos tuos aut in praeceptores tuos distorseris
neve deum, qui te procreavit, contempseris.“

107. „[Verum] memento et vide, oculi si crescant, supercilia
nunquam excedere, quia si patrem et matrem honore superaveris
et ab aequalibus et civibus tuis magnus et dominus appellatus eris,
nomine patris tui [et matris tuae] appellabunt te homines omnes.“

108. „Si pecunia tibi fuerit et possessiones possederis, fruere
pecunia tua, donec vives et videbit oculus tuus et ambulabit pes tuus
et multae erunt vires tuae, quia memento et vide hominem in orco
nulla pecunia uti neque divitias ad domum mortuorum comites fieri3
ergo bona tibi ipse ne denegaveris. Praestat enim unus dies sub

sole centum annis in orco.“
Conf. Men. frg.538; Philem. frg.92 v.5's.; Plaut. Pseudul.v.685 s.

109. „Curre (-—- labora) in iuventute tua [donec videbit oculus
tuus et ambulabit pes tuus et multae erunt vires tuae] et (= part.
aon), cum senex fueris et honoraberis (= πρέεβυε ὢν), sede et fruere

pecunia tua.“

Conf. Monost. 388.

110. ‚,[Et] decora iuventus est, cum iuvenis currit (== laborat)
et viribus suis industrie utitur (= gen. absol.).“

111. „Sollicitudo ne veniat in cor tuum, quia merx mala solli-
cito est sollicitudo.“

Conf. Men. frg. 598, 667, 668, Philem. fig. 106, 2023 Posid.
frg.·19; Monost. 316, 383, 414.

112. „[Quia] multi sunt anni, quos homo non vivit et quorum
sollicitudo eum interimit.“

Aliquid in verbis Syriacis parum sanum est.

113. „Quamvis sollicitus sis, morieris et, quamvis anxius sis,
in aeternum non vives.“

Conf. Philem. frg. 73, 110. Alciphr. ep. Ι 25.

