Lucubrationee Syro-Graecae. 395

Sub finem autem libri sui VIII Kost'a ipse sat claris verbis significat,
quae in exemplo Syriaco de cura mulorum et onagrorum notata
erant, ea consulto a se praeteriri. Denique singulorum librorum
circuitus in versione Arabica minime constat. Libri IV et V ceteros
mirum in modum magnitudine superant. Atque V quidem, qui est
de cultura arborum, amplificatum esse ab Arabe facile cognoscitur,
cum in hoc libro maxime orientales, de quibus modo monui, auctores
videatur adhibuisse. In librum IV vero, cum ab Anatolio vitium
culturam singulari luculentia expositam esse tam ex Geoponicis
Graecis quam ex epitoma Syriaca cognosci possit, nemo non videt
complures libros Sergii coartatos esse. Quam licenter Kosta opus
Sergianum constituerit, porro libri eius Χῖ et ΧΠ demonstrant, ubi
composuit praecepta maximam partem medica, quae, ubi proferret,
pro universa, quam mente sibi effinxerat, dispositione argumenti
non haberet. Contra diarium rusticum, quod et Anatolius et Sergius
proprio libro complexus erat, omisit vel potius, quae ibi composita
erant praecepta, per ceteros libros distribuit.²¹⁹) — Ex adverso
merito a Gemollio et odero in dubium vocatum esse, librorum
quae est in codice Londinensi dispositio num antiqua esset
et genuina, non possum concedere. Ut omittam, quae Gemollius
protulit, argumenta nulla esse²⁹⁴⁰)‚ illa librorum dispositio ab eo,
qui epitomam Londinensem condidit, omnino non potest profecta
esse. Quodsi ille novam constituisset, singulis libris ea, quae cum
cuiusque universo, quod mente statuerat, argumento conveniebant,
capita tribuisset. Atqui contra vidimus pugnare non raro ordinem
capitum, qui est in epitoma Londinensi, cum dispositione librorum.
Capitum vero ordo antiquus esse non potest, quod non solum cum
dispositione sed etiam cum ratione ipsa et natura rei saepissime
pugnat. Neque igitur fieri potest, quin ordinem capitum neglegenter
et ex parte perperam constitutum ei, qui Sergianum opus in angustum
coegit, librorum dispositionem ipsi Sergio vindicemus. Efficitur uni-
versum Sergianae versionis simulacrum multo clarius et
accuratius ex epitoma Londinensi quam ex Arabico opere
Kostae percipi.

Nunc vero nova difficultas oriri videtur inde, quod quatuor-
decim libri sunt epitomae Londinensis‚ eclogas autem
Anatolii in duodecim libros dispertitas fuisse testimonio
Photii scitum est. Quae tolli non potest nisa ita, ut statuamus
aut integros libros xm et XIV sive ab ipso Sergio sive ab eo,
qui epitomam Londinensem condidit, additos esse aut constitutam
a Sergio plane novam rerum dispositionem et ab ordine eclogarum
Anatolii diversam. Atqui ne integros libros xm et XIV Sergio
abiudicemus, scribendi docendique ratio obstat, quae eadem est per
omnes quatuordecim libros. Accedit, ut ne illi quidem libri negle-
gentiis vitiisque careant, quae, dum Sergii opus in angustum coge-
retur, subrepsisse vidimus. Carere autem necesse erat, si ab epito-

