382 A. Baumstarkt

recepit. Ex earum autem versionum numero etiam Sergianae erant.
— Recensionis ab Honaino curatae, quantum equidem scio, nihil
ad nostram usque aetatem duravit. — Exstant autem a Sergio
translati de simplicium medicamentorum temperamentis et
facultatibus libri VI—VIII in cod. mus. Brit. 14661, unde Mer-
xius specimina quaedam in lucem edidit.¹⁶⁵) Opus est, nisi omnia
me fallunt, inter Sergiana unice nitidissimum. Praeterea artis
medicae et librorum de alimentorum facultatibus a Sergio.
versorum parca fragmenta aetatem tulerunt. Minime enim vereor
ad archiatrum Resai'nensem revocare reliquias, quae illuc pertinent,
a Sachavio e cod. mus. Brit. 17156 editas.¹⁰⁶) Tantus earum est
cum libris de simpll. medd. a Sergio translatis in universa arte et
ratione interpretandi consensus, tanta vocabulorum medicorum con-
venientia, tantus in delectu verborum, in compositione dictionum
concentus. —— Haec quidem de versionibus argumenti medici. Ab
ipso Sergio novos de arte medica libros compositos esse non scimus
nisi duos illos, quos canonibus Ahronis a Gosio (Gesio)
Syriace versis adiecit.

In physicis disciplinis quatuor habuit auctores Galenum,
Ptolemaeum, Vindanium Anatolium, Bardesanem.-Galeni
librum περὶ κριείμων ἡμερῶν se Syriace vertisse ipse affirmat
I. S. pg. 101, 4 s. s. Ptolemaei μεγάλην εύνταξιν supra vidi-
mus eum transtulisse, unde facta ab Hagg'ago versio Arabica exstat
in cod. mus. Brit. 1034 (Warner. 680). Vindanium Anatolium
iu libris de re rustica expressit, de quibus infra accuratius dispu—
tabo. De Bardesane denique in astrologia potissimo Sergii auc-
tore ingeniosam coniecturam Hoff m annus in transcursu fecit.¹⁶⁷)—
Deperditorum, qui in materia physica versabantur, librorum Sergii
plurimorum sine dubio et, qui ad opiniones viri et cogitationes per-
spiciendas plurimum conferrent, damnum vix explent duae disser-
tationes, quas Sachavius e cod. mus. Brit. 14658 edidit¹⁶⁸), de
effectu lunae et de motu solis. Quarum ea, quae est de effectu
lunae, quasi supplemen‘sum est versionis Galeneae περὶ κριείμων
ἡμερῶν, altera de motu solis fragmentum esse mihi videtur e copioso
de astronomia libro excerptum. Physici denique argumenti erant,
nisi fallor, etiam quaestiones Sergii illae ab Ebedjesuo com·
memoratae.

Sed satis in singula inquisitum est. Universum viri simu-
lacrum informemus. Alexandriae, quo tune undique artium et doc-
trinarum divitiae confluebant, litteris sacris et profanis imbutus,
omnes, quotquot suae aetatis hominibus Syris scitu digni videbantur,
locos scientiarum cognitos habebat et tractatos. De theologia, philo-
sophia, medicina, astronomia, astrologia, cultura agrorum scripsit.
Tam severo ingenio et subtili praeditus, ut ea, quae aequalium ani-
mos totos occuparent, frigide neglegere non posset, tam miti tamque
humano, ut diu argutiis rabularum delectari nequiret, perdidicit qui-

