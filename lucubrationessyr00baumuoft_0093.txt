Lucubrationes Syro-Graecae. 437

in Syriacum conversos collatis exemplaribus Graecis emendavisse et
distinctis discolori atramento, quae ad verbum e lingua Graeca trans-
lata essent, quaeque ab interprete Syro addita, adiectaque inter sin-
gulas lineas adnotatione critica denuo edidisse.449) Illud sane, quod
Honainus et Iacobus in retractandis veterum versionibus effecerunt,
ne voluerunt quidem efficere monachi illi, qui sex, de quibus dispu-
tamus, versiones retractaverunt, neque si voluissent efficere, poterant,
cum exempla Graeca manifesto nulla conferrent. Ut retractandi
laborem susciperent, potissimum in causa videtur fuisse memoria
versionum mature corrupta. Res elucet ex eo, quod et plurimae, quas
p. 412 s. enumeravi, interpolationes in corrigendis explicandisve
locis corruptis versantur et in versione libelli de cohibenda ira non
nullae sententiae sunt ab exemplo Graeco prorsus alienae, quibus
interpositis illud retractator videtur egisse, ut lacunosum exemplaris
sibi propositi contextum quasi resarciret.4⁵⁰) Sed non satis habue-
runt recentiores monachi versionibus Sergianis pro virili parte emen-
datis. Ubi retractandis exemplaribus antiquis manus admoverunt,
illud etiam studuerunt efficere, ut sublatis, quae vel religionem lae-

* derent vel intellectu essent difficiliora, orationem ad intelligentiam
ς aequalium accomodarent. Quod studium consentaneum est proce-

1 dente tempore magis invaluisse. Itaque, quo serius quaeque versio
1 retractata est, 00 pluribus et insolentioribus scatet immutationibus
1 omissionibusque. Plutarchei autem de ira libelli exemplum Syriacum
retractatum ut tam longe ab exemplo Graeco abhorreret, eo quoque
factum est, nisi fallor, quod versio, cum extremo loco scripta ex-
staret, in codice retractatori proposito pessime erat habita. Extremo
autem loco eam scriptam fuisse probant capita Graeca XIV—XVI
omissa. — Porro ex his patet versiones Plutarcheas non ex eodem
codice manu sripto transscriptas esse atque versiones, quae in cod.
mus. Brit. 17209 sequuntur, Luciani et Themistii. Neque enim est,
quod putemus librarium, qui illum codicem scripsit, ordinem codicis
sibi propositi immutavisse. Quodsi 11011 ex eodem codice transscriptae
sunt, ne retractatas quidem ab eodem homine esse versiones Plu-
tarchi et Luciani Themistiique probari potest. Tres igitur mini—
mum retractatores internoscendi sunt. Primus non multo
post mortem Sergii retractavit versionem orationis Demoniceae,
alter versiones Luciani et Themistii, tertius denique eas, quae
sub nomine Plutarchi proditae sunt. Postremo enim versiones,
, quae feruntur, libellorum Plutarcheorum retractatas esse inde appa·
rent, quod perpaucae in illas post retractationem corruptelae irrepse-
runt. Ita enim illud quoque facile explicari potest, quod, si integrae
> versiones servatae essent, explicari omnino non poterat, scilicet, quo
longius quaeque versio ab exemplo Graeco recederet, eo paucioribus
lenioribusque mendis scatere. Denique, si retractatorum manus per-
pessae sunt versiones, etiam illud facile potuit accidere, ut nomen
interpretis interiret.

